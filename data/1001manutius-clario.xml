<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
    <title>Aldi Manutii epistulae dedicatoriae ad Danielem Clarium (1498 – 1504), versio electronica</title>
    <author>
        <name>Aldus Manutius (Aldo Manuzio)</name>, <date from="1449" notAfter="1515">1449 – 1515</date></author>
        <respStmt>
        <resp>Editionem electronicam curavit</resp>
        <name>Neven Jovanović</name>
        
    </respStmt>
    
</titleStmt>
<editionStmt>
<edition>
<date when="2010-01">mense Januario 2010</date>
</edition>
</editionStmt>
    <publicationStmt>
        <p>elektronska verzija: Digitalizacija hrvatskih latinista, znanstveni
            projekt na Filozofskom fakultetu Sveučilišta u Zagrebu,
            Hrvatska.  <date when="2010-01">siječnja 2010</date></p>
    </publicationStmt>
<sourceDesc>
    <p>Ad fidem editionis: <bibl>Beriah Botfield, Praefationes et epistolae editionibus principibus auctorum veterum praepositae, Cambridge: University Press; London: Bohn, 1861. Facsimile apud <ref target="http://www.archive.org/details/prefacestofirste00botfuoft">archive.org</ref></bibl>.
        
    </p>
    
</sourceDesc>
</fileDesc>
    <profileDesc>
        <creation>
            <placeName>Venetiis.</placeName> <date when="1498-07-13">13. 7. 1498.</date>;  <date when="1502-06">6. 1502.</date>; <date when="1504-11">11. 1504.</date>; <date when="1504-10">10. 1504.</date>
        </creation>
    </profileDesc>
<revisionDesc>
<change>
<name>Neven Jovanović</name>
<date>2010-01-20</date>
</change>
</revisionDesc>
</teiHeader>
<text>
    <body>
        <div>
            <head>
                <bibl>Aristophanes, Atheniensis, Poeta. Comoediae novem, Graece, cum Scholiis
                Graecis a Marco Musuro ex vett. Codd. descriptis et recensitis; cum
                ejusdem praefatione Graece, et Scipionis Carteromachi Epigrammate
                gemino; sequuntur Excerpta ex Hephaestionis Enchiridio, et alia Demetrii Triclinii, de metris quibus usus est Aristophanes; item Platonii
                    de differentia et diverso charactere Comoediarum Apospasmation, cum
                    nonnullis de Comoediae antiquae, mediae, novaeque Scriptoribus, et numero
                    Comoediarum ; duplici Vita Aristophanis, prima ab Anonymo scripta,
                    alia, a Thoma Magistro. Comoediae vero ipsae vario argumento,
                    pedestri sermone, itemque alio iambico carmine, quod Aristophanis Grammatici nomine inscribitur, illustrantur. Folio. Apud Aldum, Venetiis,
                    idibus Quintilis, 1498.
                    Editio Princeps. Char. Graec. cum sign, et cust. pagg. sine num. Foll. 348,
                    lin. 32.</bibl>
            </head>
            <milestone unit="page" n="218"/>
            <opener>Aldus Manutius Romanus  Danieli Clario Parmensi S. P. D.</opener>
            <p>Perbeati illi mihi videntur, Clari vir doctissime, qui hoc tempore in summa bonorum librorum copia, liberalibus disciplinis operam daturi,
                Graece discunt; facile enim ac brevi Graecam linguam, nisi ipsi sibi defuerint, consequentur, in qua multis saeculis nullus fere ex Latinis, culpa magis temporum quam ingeniorum, excelluit. Facillime, Graecis literis adjutricibus, omnium laudatarum artium procreatricem philosophiam callebunt, nec medicinam minus. Errant meo judicio multum, qui se bonos philosophos medicosque evasuros hoc tempore existimant, si expertes fuerint literarum Graecarum; quibus et Aristoteles, quicquid ad dialecticen, ad philosophiam et naturalem, et transnaturalem, et moralem, quicquid ad rhetoricen et poeticen pertinet, doctissime scripsit: et Ammonius, Simplicius, Themistius, Alexander Aphrodiseus, Philoponus, Eustathius, et caeteri peripateticae sectae eruditissimi viri, omnia quaecunque vel scientiae pervestigatione, vel disserendi ratione comprehenderat Aristoteles, optime ac luculentissime commentati sunt; quibus item Hippocrates, Galenus, Paulus, et alii in medicina excellentissimi viri, omnia quae ad medicae artis spectant cognitionem, copiosissime verissimeque literis commendarunt. Non aliis quam Graecis literis ii, qui mathematici vocantur, artem suam obscuram, reconditam, multiplicem, subtilemque, facillimam cognitu posteris tradiderunt: quo in genere permulti, ut Architas, Ptolemaeus, Nicomachus, Porphyrius, Euclides, perfecti homines exstiterunt. Quae omnia quam depravate et corrupte, quam mutilate et perperam, ut taceam etiam quam barbare et inepte Latinis scripta sint, quis vel 
                <milestone unit="page" n="219"/>
                mediocriter eruditus ignorat? sed brevi spero futurum ut, explosa barbarie rejectisque ineptiis, bonis literis verisque disciplinis, non ut nunc a paucissimis, sed uno consensu ab omnibus, incumbatur. En! erit tandem ut glande neglecta, inventis vescamur frugibus.
                Optime igitur tu, mi Clari, in praestanti ista et opulenti urbe Ragusio juventuti consulis, qui eam et Graece et Latine simul, ut praecipit Quintilianus, summo studio ac fide jam multos annos, publico conductus stipendio, doces. Quod ut tibi factu facilius sit, mitto ad te Aristophanem, ut illum non modo legendum sed ediscendum quoque discipulis praebeas tuis: quem et in tuo nomine publicare voluimus, ut conjunctionem studiorum amorisque nostri, quo possem munere declararem, et praesertim cum tu, etsi de facie nos non novimus, assiduis tamen me afficias beneficiis. Essem profecto ingratissimus si te valde amantem non redamarem. Accipe igitur novem Aristophanis fabulas; nam decimam Lysistraten ideo praetermisimus, quia vix dimidiata haberi a nobis potuit. Sint satis has novem cum optimis et antiquis (ut vides) commentariis; quibus Graece discere cupientibus nihil aptius, nihil melius legi potest, non meo solum judicio, quod non magnifacio, sed etiam Theodori Gazae, viri undecunque doctissimi; qui, interrogatus quis ex Graecis auctoribus assidue legendus foret Graecas literas discere volentibus; respondit, solus Aristophanes; quod esset sane quam acutus, copiosus, doctus, et merus Atticus. Hunc item Joannes Chrysostomus tanti fecisse dicitur, ut duodetriginta comoedias Aristophanis semper haberet in manibus, adeo ut pro pulvillo dormiens uteretur: hinc itaque et eloquentiam et severitatem, quibus est mirabilis, didicisse dicitur. Ego sic assidue legendum a Graecis censeo Aristophanem, ut a nostris Terentium, quem, quod semper legeret, M. Tullius familiarem suum appellabat. 
                
            </p>
            <closer><salute>Vale.</salute>
                <dateline>Venetiis, <date when="1498-07-13">tertio Idus Julias, M.IID</date>.</dateline>
            </closer>
            
        </div>
        <div><milestone unit="page" n="254"/>
                <head>
                    <bibl>Poetae Christiani Veteres; scilicet Prudentii, Prosperi Aquitanici,
                        Joannis Damasceni, Cosmae Hierosolymitae, Theophanis, Sedulii, Juvenci,
                        Aratoris, Probae Falconiae, Lactantii Firmiani, Cypriani, Tipherni, S.
                        Damasi, Gregorii Nazianzeni, et Nonni, aliorumque Christianorum Poetarum
                        veterum carmina sacra, Greece et Latine, omnia ex recognitione Aldi Romani.
                        Accedunt Homerocentra, quae et Centones ex Homero, Graece, cum
                        interpretatione Latina, studio Petri Candidi, Monachi, Venetiis, ex Aldi
                        academia, <date from="1501" to="1504">1501—4</date>. Quarto. 4 vol. scilicet
                        i. Prudentii opera, foll. 233, quorum unum non est impressum ; II. Aliorum
                        Poetarum opera, foll. 291 ; III. Gregorii Nazianzeni opera, foll. 233 ; IV.
                        Nonni Carmina, foll. 51. </bibl>
                </head>
        <div>
            
            <opener>Aldus Romanus, Danieli Clario Parmensi, bonas literas Ragusii profitenti, S.</opener>
            <p> VIDE an ita sit quod aiunt, mi Clari, malos et daemonas et homines rebus bonis
                semper esse contrarios, quod, ex quo statui Christianos poetas cura nostra impressos
                publicare, ut loco fabularum, et librorum gentilium infirma puerorum aetas illis
                imbueretur, ut vera pro veris, et pro falsis falsa cognosceret, atque ita
                adolescentuli, non in pravos et in infideles, quales hodie plurimi, sed in probos
                atque orthodoxos viros evaderent quia: <q>adeo a teneris assuescere multum est</q>, tot
                illico oborta sunt impedimenta malorum invidia et domesticorum, <foreign
                    xml:lang="el">καὶ ταῖς τῶν καταράτων, καὶ δραπετευόντων δούλων
                    ἐπιβουλαῖς,</foreign> ut pene opprimerer. Tandem Jesu Christo, Deo optimo maximo
                adjuvante, (nam si ipse pro nobis, quis contra nos?) Prudentius primus ex
                Christianis poetis, qui in manus nostras pervenerunt, abusque Britannis accitus, cum
                jam mille et centum annis et plus eo delituisset, exit in publicum, typis nostris
                excusus, ut prosit Christianis suis. Idque sub tuo nomine, Clari suavissime, ut in
                ista urbe Ragusio inclyta, et plena nobilitatis, sereno vultu, quo optimus quisque
                ac doctissimus istic solet, excipiatur. Utetur primum te hospite, ut per te, qui
                vitae integritate, ac bonarum literarum, quas publice profiteris, doctrina, apud
                istos optimos virtutisque amantissimos cives multum, et authoritate, et gratia
                vales, ab omnibus cognoscatur. Illud fortasse miraberis Dittochaeum inter Prudentii
                opera connumeratum, necnon Prosperi epigrammata, digna lectu, quod una cum Prudentio
                imprimenda curarim, me <milestone unit="page" n="255"/> censuisse; sed magis
                mirabere, cum et Dittochaeum perlegeris, et epigrammata, cur ab omnibus fere doctis
                aetatis nostrae barbara, indignaque lectu habita fuerint, condemnataque indicta
                causa. Nemo, enim, ex doctis ea opera (ut opinor) legit, nec qui adhuc invenire, qui
                nisi primum versum legerit. In quibus et ipse annumerabar. Quaedam tamen correctiora
                desiderabis, quae nos, ut in antiquissimo invenimus exemplari, quod unum erat
                duntaxat, dimisimus. Juvencum praeterea, Sedulium, Aratorem, quos tandiu typi nostri
                parturiunt ob circiter octo <sic>millia</sic> Gregorii <sic>Nanzianzeni</sic> Carminum, et Nonnum, qui
                Evangelium <foreign xml:lang="el">κατὰ Ἰωάννην</foreign> heroico carmine
                elegantissime scripsit, et id genus caetera, quae Graece addidimus cum Latina
                interpretatione, perbrevi parient, confestimque nata, ad te advolabunt. </p>
                <closer>
                    <salute>Vale.</salute>
                </closer>
        </div>
        <div>
            <opener>Aldus Manutius Romanus Danieli Clario Parmensi, in urbe Rhacusa 
                bonas literas publice profitenti, S. P. D.</opener>
                    <p>Christianos poetas, jam annum in thermis nostris excusos, tandem, mi Clari,
                        emittimus, tibique viro Christianissimo et morum magistro nuncupamus: qui ne
                        cito, ut ego statueram, et tu optabas, publicarentur, tot mihi impedimenta
                        fuerunt, ut ipse mecum saepe sim admiratus, duxerimque <foreign
                            xml:lang="el">κακοδαιμόνων</foreign> id fieri opera, ne si in locum
                        gentilium, lascivorumque poetarum, hi nostri Christiani poetae in scholis,
                        ubi teneri puerorum animi instituuntur, succederent, facile in bonos
                        plerique omnes evaderent. Quoniam <q>quo semel est imbuta recens servabit
                            odorem testa diu</q>; atque <q>adeo a teneris assuescere multum est.</q>
                        Sed Jesu Christo, Deo optimo maximo, adjuvante, vicimus. Nam sanctissimos
                        libros, qui circiter mille annos latuere, publicavimus, ut amentur
                        leganturque in scholis, fiatque non ut antehac, cum fabulae, quibus tenera
                        puerorum aetas imbuitur, pro historia habebantur; quae est potissima, ut
                        puto, causa, quod quamplurimi e doctis et vitiosi sunt et infideles. Sed
                        contra pro falsis falsa habeantur, et vera pro veris. Et si usquam hisce
                        libris proficient studiosi, id erit maxime in ista urbe Rhacusa tum civium
                        probitate, quam a parentibus longa serie tanquam haereditatem accipiunt, tum
                        te magistro. Deus quam bene convenit optimum virum, eumque doctissimum in
                        optima urbe, et bonarum literarum <milestone unit="page" n="256"/>
                        perstudiosa, esse praeceptorem. Quamobrem et tibi, et Rhacusae gratulor
                        plurimum, idemque oro eveniat in caeteris Christianae religionis
                        civitatibus. Quod tamen facillime spero futurum, si a teneris annis hosce
                        Christianos poetas pueri doceantur, imbuanturque divinis. Nam cum ad
                        gentiles jam bene instituti legendos se conferent, bona quaecunque
                        invenerint legendis illis, ut e spinis rosas, et id genus flores, accipient;
                        mala vero, et quae moribus obsunt, prudentes, tanquam scopulum, evitabunt.
                    </p>
                <closer>
                    <salute>Vale, mi Daniel, cum Daniele Restio nostro homine integerrimo necnon tam
                        moribus quam literis ornatissimo, meque amate, ut facitis.</salute>
                    <dateline> Venetiis, <date when="1502-06">mense Junio, M.D.II.</date></dateline>
                </closer>
        </div>
        </div>
        <div>
            <milestone unit="page" n="269"/>
            <head>
                <bibl>Demosthenes, Paeaniensis, Atticus, Rhetor. Orationes duae et sexaginta, cum 
                    Libanii Sophistae in eas ipsas Orationes argumentis, Graece. Accedit vita 
                    Demosthenis per Plutarchum, et ejusdem vita per Libanium, Graece. 
                    Praecedit Aldi Manutii Epistola ad Danielem Clarium, Parmensem. 
                    Folio. Venetiis, in aedibus Aldi: <date when="1504-11">mense Novembri, 1504.</date> 
                    
                    Editio Princeps. Char. Gr. cum sign. pagg. num. et cust. Foll. 320, lin. 46.</bibl>
            </head>
            <opener>Aldus Pius Manutius, Romanus, Danieli Clario Parmensi, S. P. D.</opener>
                <p>SUMMUM locum in Oratoria tenere apud Graecos Demosthenem, et in Poetica Homerum,
                    nemo est qui ambigat; sic apud Latinos in Oratoria Marcum Tullium esse facile
                    principem, in Poetica vero Mantuanum poetam. Quod ita mihi esse verum videtur,
                    ut non modo non futurum unquam putem qui hos superet adaequetve, sed ne accedat
                    quidem propius. Et quanquam duo haec admirabilium ingeniorum paria successu adeo
                    felici suos elucubrarunt libros, et tradiderunt posteris, ut aeternos
                    reliquerint, non tamen eodem successu aut vitam vixerunt, aut oppetierunt
                    mortem. Nam poetae et quietiorem egerunt vitam, et sua morte mortui sunt:
                    oratores vero in summis semper vixerunt molestiis, et tandem crudeliter
                    occubuerant, quippe qui rebus publicis regendis incubuere. In quibus si rudis es
                    et ineptus, abjectus vivis et inglorius, atque publicorum munerum omnino expers:
                    sin vero aptus, ac paulo quam caeteri ingeniosior, adtrahis ad te erumnas,
                    <foreign> ὡς κακίας νέφος,</foreign> adisque plerumque periculum capitis:
                    quemadmodum accidisse Demostheni et Marco Tullio legimus. Verum ex duobus his
                    infelicior Demosthenes fuit. Nam et cum vitiis quibusdam natus est, quae
                    industria non mediocri tolli oportuit. Unde Valerius Maximus; — <q>Alterum
                    Demosthenem natura, alterum industria fecit; et puer admodum privatus patre, sub
                    infidis et avaris tutoribus educatus est, quos male administrata tutela, in jus
                    vocare coactus, non sine labore immodico, ac periculo, deperdita etiam ablatorum
                    parte, evicit</q>. De eo sic in ejus vita Libanius; — <q><foreign xml:lang="el">ὀρφανὸς δὲ καταλειφθεὶς ὑπὸ τοῦ πατρὸς κομιδῆ νέος ἦν μέν, ὥς φασιν, ἀσθενὴς τῷ σώματι καὶ  
                        νοσώδης ὥστε μηδὲ εἰς παλαίστραν φοιτῆσαι, καθάπερ
                        πάντες οἱ τῶν Ἀθηναίων παῖδες εἰώθεσαν. ὅθεν
                        καὶ ἀνδρωθεὶς ὑπὸ τῶν ἐχθρῶν εἰς μαλακίαν ἐσκώπτετο καὶ Βάταλος ἐπωνυμίαν ἔσχεν.</foreign></q> Hoc est, ut et Graecarum literarum rudes intelligant; —
                    Privatus autem patre admodum <milestone unit="page" n="270"/> juvenis fertur
                    imbecilli fuisse corpore, et valetudinario adeo, ut neque ad palaestram
                    accederet: quemadmodum omnibus Atheniensium pueris moris erat. Quapropter vir
                    factus ab inimicis in molliciem mordebatur: appellabaturque cognomento Batalus.
                    Et paulo inferius; — 
                    <q>
                        <foreign xml:lang="el">εἰς ἄνδρας ἐγγραφεὶς εὐθὺς ἀγῶνα κατὰ τῶν ἐπιτρόπων
                            ἐνεστήσατο κακῶς διῳκηκότων τὴν οὐσίαν αὐτοῦ. καὶ εἷλε μὲν αὐτούς, οὐ
                            μὴν ἠδυνήθη πάντα ἀπολαβεῖν ὅσα ἀπολωλέκει.</foreign>
                    </q> Id est; — Cum primum adscitus est inter viros, statim
                    tutoribus male ipsius facultatibus administratis, diem dixit; et evicit quidem
                    eos, sed non omnia potuit, quae amiserat, recuperare. Et in eadem; —
                    <q><foreign xml:lang="el"> Ἔτι κἀκείνων μνημονευτέον, ὅτι τραυλὸς μὲν
                        ἦν τὴν γλῶτταν ἐκ φύσεως, τὸ δὲ πνεῦμα ἀτονώτερος.</foreign></q> Hoc est ; — Ad haec et illa
                    commemoranda, Demosthenem et lingua balbum, et imbecillis fuisse lateribus. Item
                    in eadem; — 
                    <q>
                        <foreign xml:lang="el"> καὶ γὰρ δειλὸς ἦν τὸ πρῶτον πρὸς τοὺς τοῦ δήμου
                            θορύβους καὶ εὐκατάπληκτος ὥστε εὐθὺς ἐξίστασθαι. διὰ δὲ τοῦτό φασιν
                            αὐτὸν ἄνεμον ῥαγδαῖον τηροῦντα καὶ κινουμένην σφοδρῶς τὴν θάλατταν παρὰ
                            τοὺς αἰγιαλοὺς βαδίζοντα λέγειν καὶ τῷ τῆς θαλάττης ἤχῳ συνεθίζεσθαι
                            φέρειν τὰς τοῦ δήμου καταβοάς. </foreign>
                    </q>
                    Hoc est ; — Etenim primo timidus ad concionum strepitus fuit, et
                    consternabundus, ut statim deficeret; propterea vero aiunt ipsum vehementem
                    ventum, commotumque admodum mare observando ad litora accedere, et recitare,
                    sonituque maris populi clamores ferre consuevisse. Item in eadem; — 
                    <q>
                        <foreign xml:lang="el">παρειλήφαμεν δὲ κἀκεῖνο, ὡς καὶ ξίφος ποτὲ ἐκ τῆς
                            ὀροφῆς ἀπήρτησε καὶ ἱστάμενος ὑπὸ τοῦτο ἔλεγεν. ἐποίει δὲ τοῦτο δι'
                            αἰτίαν τοιαύτην· ἐν τῷ λέγειν ἀπρεπῶς τὸν ὦμον εἰώθει κινεῖν.
                            ὑπερεκρέμασεν οὖν τοῦ ὤμου τὸ ξίφος ἐν χρῷ· οὕτω τῷ δέει τῆς πληγῆς
                            ἠδυνήθη κατασχεῖν ἑαυτὸν ἐπὶ τοῦ πρέποντος σχήματος. </foreign>
                    </q> Hoc est; —
                    Accepimus vero et illud, suspensum ab eo ensem fuisse de tecto; atque sub ipso
                    stetisse, cum recitaret; quod hanc ob causam fecisse dicitur; inter dicendum
                    movere indecenter humerum assolebat: suspendit igitur ensem ad cutem humero
                    imminentem, atque ita metu plagae in decenti se forma continuit. Praeterea cum
                    maxime in patria floreret, nunc invidia civium, nunc Philippi, Alexandrive
                    Macedonum maximorum regum persecutione nunquam quievit, immo a Philippo in pugna
                    victus, magna cum ignominia fugit. Tum bis exulavit, primo in Aegina, et
                    Troezene; quinquaginta etiam talentis ab Areopagitis damnatus Alexandro rege,
                    secundo autem, Antipatro imperante, capitis damnatus a populo, autore Demade, in
                    Neptuni templum, quod erat in Calaurea insula non tam salutis gratia, <milestone
                        unit="page" n="271"/> quam ut inde quotidie patriam prospiceret, e
                    Troezeniorum urbe confugit, inibique hausto veneno, cum a satellitibus
                    traheretur, excessit e vita : quemadmodum in ejus vita Plutarchus meminit.
                    Operae pretium autem visum est, quaedam ex ejus epistola ad magistratus
                    populumque Atheniensium hic inserere, sunt enim hujusmodi. 
                    <q>
                        <foreign xml:lang="el">ἀλλὰ περὶ μὲν τούτων παύομαι, πόλλὰ γράφειν ἔχων· τὸ
                            γὰρ μηδὲν ἐμαυτῷ συνειδέναι πεῖράν μοι δέδωκεν εἰς μὲν ὠφέλειαν ἀσθενὲς
                            ὄν, εἰς δὲ τὸ μᾶλλον λυπεῖσθαι πάντων ὀδυνηρότατον. ἐπειδὴ δὲ καλῶς
                            ποιοῦντες πᾶσι τοῖς ἐν ταῖς αἰτίαις διήλλαχθε, κἀμοὶ διαλλάγητ', ὦ
                            ἄνδρες Ἀθηναῖοι· οὔτε γὰρ ἠδίκηχ' ὑμᾶς οὐδένα, ὡς ἴστωσαν οἱ θεοὶ καὶ
                            ἥρωες (μαρτυρεῖ δέ μοι πᾶς ὁ πρόσθεν παρεληλυθὼς χρόνος, ὃς δικαιότερον
                            ἂν πιστεύοιθ' ὑφ' ὑμῶν τῆς ἀνεγκλήτου νῦν ἐπενεχθείσης αἰτίας), οὔτ' ἐγὼ
                            χείριστος οὐτ' ἀπιστότατος φανήσομαι τῶν διαβληθέντων. Καὶ μὴν τὸ
                            ἀπελθεῖν οὐκ ἂν εἰκότως ὀργὴν πρός με ποιήσειεν· οὐ γὰρ ἀπεγνωκὼς ὑμᾶς
                            οὐδ' ἑτέρωσε βλέπων οὐδαμοῦ μετέστην, ἀλλὰ πρῶτον μὲν τοὔνειδος τῆς
                            εἱρκτῆς χαλεπῶς τῷ λογισμῷ φέρων, εἶτα διὰ τὴν ἡλικίαν οὐκ ἂν οἷός τ' ὢν
                            τῷ σώματι τὴν κακοπαθίαν ὑπενεγκεῖν. ἔτι δ' οὐδ' ὑμᾶς ἐνόμιζον ἀβουλεῖν
                            ἔξω με προπηλακισμοῦ γενέσθαι, ὃς οὐδὲν ὑμᾶς ὠφελῶν ἐμὲ ἀπώλλυεν. ἔπειθ
                            ὅτι γ' ὑμῖν προσεῖχον τὸν νοῦν καὶ οὐδέσιν ἄλλοις, πολλὰ ἂν ἴδοιτε
                            σημεῖα. εἴς τε γὰρ πόλιν ἦλθον, οὐκ ἐν ᾗ μέγιστα πράξειν αὐτὸς ἔμελλον,
                            ἀλλ' εἰς ἣν καὶ τοὺς προγόνους ἐλθόντας ᾔδειν, ὅτε ὁ πρὸς τὸν Πέρσην
                            κατελάμβανεν αὐτοὺς κίνδυνος, καὶ παρ' ἣν πλείστην εὔνοιαν ὑπάρχουσαν
                            ὑμῖν ἠπιστάμην. ἔστι δὲ Τροιζηνίων αὕτη, ᾗ μάλιστα μὲν οἱ θεοὶ καὶ τῆς
                            πρὸς ὑμᾶς εὐνοίας ἕνεκα καὶ τῆς <corr>εἰς ἔμ'</corr> εὐεργεσίας εὖνοι
                            πάντες εἴησαν, εἶτα <corr>κἀγὼ</corr> σωθεὶς ὑφ' ὑμῶν δυνηθείην
                            ἀποδοῦναι χάριτας· ἔν τε ταύτῃ τινῶν, ὡς ἐμοὶ χαριζομένων, ἐπιτιμᾶν ὑμῖν
                            τι πειρωμένων τῇ κατ' <corr>ἔμ'</corr> ἀγνοίᾳ, ἐγὼ πᾶσαν εὐφημίαν, ὥσπερ
                            ἐμοὶ προσῆκε, παρειχόμην· ἐξ ὧν καὶ μάλιστα νομίζω πάντας ἀγασθέντας
                                <corr>μου</corr> δημοσίᾳ τιμῆσαι. ὁρῶν δὲ τὴν μὲν εὔνοιαν τῶν ἀνδρῶν
                            μεγάλην, τὴν δ' εἰς τὸ παρὸν δύναμιν καταδεεστέραν, μετελθὼν εἰς τὸ τοῦ
                            Ποσειδῶνος ἱερὸν ἐν Καλαυρείᾳ κάθημαι, οὐ μόνον τῆς ἀσφαλείας ἕνεκα, ἣν
                            διὰ τὸν θεὸν ἐλπίζω μοι ὑπάρχειν (οὐ γὰρ εὖ οἶδά γε· ἃ γὰρ ἐφ' ἑτέροις
                            ἐστὶν ὡς ἂν βούλωνται πρᾶξαι, λεπτὴν καὶ ἄδηλον ἔχει τῷ κινδυνεύοντι τὴν
                            ἀσφάλειαν), ἀλλ' ὅτι καὶ τὴν <corr>πατρίδ' ἐντεῦθεν</corr> ἑκάστης
                            ἡμέρας <corr>ἀφορῶ</corr>, εἰς ἣν τοσαύτην εὔνοιαν ἐμαυτῷ σύνοιδα, ὅσης
                            παρ' ὑμῶν εὔχομαι τυχεῖν. Ὅπως οὖν, ὦ ἄνδρες Ἀθηναῖοι, μηκέτι πλείω
                            χρόνον τοῖς παροῦσι κακοῖς συνέχωμαι, ψηφίσασθέ μοι <corr>ταῦθ'</corr> ἃ
                            καὶ ἄλλοις τισὶν ἤδη, ἵνα <corr>μήτ'</corr> ἀνάξιον ὑμῶν μηδέν μοι
                            συμβῇ, <corr>μήθ'</corr> ἱκέτης ἑτέρων ἀναγκασθῶ γενέσθαι· οὐδὲ γὰρ ὑμῖν
                            τοῦτο γένοιτ' ἂν καλόν. ἐπεὶ <corr>εἴ γέ</corr> μοι τὰ πρὸς ὑμᾶς
                            ἀδιάλλακτα ὑπάρχει, τεθνάναι <milestone unit="page" n="272"/>
                            <corr>μοι</corr> κρεῖττον ἦν. </foreign>
                    </q> Hoc
                    est ; — Sed de his, cum multa possim scribere, praetermitto. Nullius enim me
                    conscium esse culpae, ad utilitatem quidem imbecillum esse experientia didici,
                    ad majorem vero moestitiam inferendam, vehementissimum omnium. Quoniam autem
                    omnibus accusatis reconciliati estis, id quod benefactum dixerim, et mihi velim
                    reconciliemini, viri Athenienses : nam neque vos ulla adfeci injuria, Deos
                    testor et heroas, mihi autem testis est omnis anteacta vita, cui magis justum
                    est, ut fidem habeatis, quam culpae mihi nunc injuria illatae; neque ego
                    pessimus, minimeve eorum fide dignus videbor, qui circumventi sunt calumnia.
                    Atqui discessus meus immerito vos mihi reddet iratos ; neque enim spe vestri
                    destitutus discessi, neque quod alio animum applicuerim meum; sed primum, quia
                    ignominiam carceris moleste animo ferebam: deinde, quoniam propter aetatem
                    imbecillo corpore miseriam perferre non poteram. Item non existimabam nolle vos
                    vacare me vituperio, quod nullo vobis emolumento fuit, me vero perdidit. Ad haec
                    in vobis, nec ullis aliis animum fuisse meum, multis poteritis signis
                    perspicere. Nam et urbem petii, non in qua res maximas essem ipse acturus, sed
                    in quam et majores nostros profectos cognoveram, quo tempore illis de Persarum
                    rege periculum imminebat: et cujus plurimam erga vos benevolentiam esse
                    perspexeram : haec autem est Troezeniorum civitas, cui opto, ut dei potissimum,
                    ob ipsius erga vos benevolentiam, et collatum in me beneficium, sint omnes
                    benevoli, tum ipse servatus a vobis, queam referre gratiam. Caeterum cum in hac
                    nonnulli, ut mihi gratificarentur, increpare vos conarentur, idque mei animi
                    ignoratione, ego eos pro viribus, ut bene dicerent, quod meum erat, admonui; qua
                    potissimum causa puto eos omnes admiratos publice me honorasse. Sed cum viderem
                    benevolentiam quidem hominum magnam, sed vires in prsesentia imbecillas, in
                    Neptuni templum profectus, in Calaurea insula me contineo, non solum tutelae
                    gratia, quam mihi esse spero ob reverentiam numinis, (neque enim certo scio, nam
                    quae in aliorum arbitrio et voluntate posita sunt, tenuem ac incertam praebent
                    periclitanti tutelam,) sed etiam quia patriam prospicio inde quotidie: erga quam
                    tantae meae mihi conscius sum benevolentiae, quantam consequi opto a vobis.
                    Quapropter, Viri Athenienses, ne diutius hisce detinear malis, ea mihi
                    decernite, quae oiim aliis, tum nequid indignum vobis mihi eveniat, tum <milestone unit="page" n="273"/>
                    etiam ne supplex esse aliis cogar, nam nec vobis quidem id decori fuerit. Quod
                    si redeundi vobiscum in gratiam nulla mihi spes sit reliqua, mori me esset
                    melius. Vides quantis semper malis versatus fuerit miser. Quare non miror a
                    satyro scriptum, <q>Diis ille adversis genitus, fatoque sinistro.</q> Quid quod illo
                    etiam tot jam secula mortuo, suum adhuc fortuna, licet semper varia sit atque
                    instabilis, servare tenorem videtur? Nam abhinc fere triennium desyderanti tibi
                    orationes Demosthenis brevi me informatas mea cura publicaturum recepi. Sed tot
                    id tentanti mihi acciderunt impedimenta, ut persaepe excudi coeptas
                    intermiserim, Carteromacho etiam nostro demirante, illudque Juvenalis saepe
                    repetente, <q>Diis ille adversis genitus, fatoque sinistro,</q> cum etiam admodum
                    quam pauca earum orationum exempla imprimenda curaverim, idque coactus, quod in
                    nullo ante accidit volumine excuso in thermis nostris. Quorum omnium est mihi
                    optimus testis Angelus Chabrielus, patritius Venetus, excellentis vir ingenii,
                    et in utraque lingua doctissimus, Demosthenisque studiosissimus, qui a me hoc
                    opus quotidiano fere, ut ait ille, convitio, ut jam excudendum curarem,
                    efflagitabat. Quanquam et illud servasse videtur fortuna, ut quemadmodum felix
                    ille semper fuit eloquentia, et aeternitate scriptorum suorum, ita nescio quo
                    modo pulcherrimus liber hic omnium, quos imprimendos vel Latine vel Greece
                    curavimus, exit in publicum ex aedibus nostris. Quamobrem si serius ad te venit,
                    quam et tu volebas, et ipse desyderabam, non mihi velim imputes, sed Demosthenis
                    infortunio, quem summo cum labore et industria fecisse quae fecit omnia,
                    legimus. Rursus si pulcherrimis characteribus, et perquam decenti forma
                    habituque, necnon castigatissimus exit in manus hominum, <foreign>ὡς κατὰ τὴν παλιγγενεσίαν,</foreign> non tantum industrise nostrae et assiduis curis
                    adscribas, quam illius gratiae, et felicitati, quam semper in suis habuit
                    lucubrationibus. Has vero Demosthenis orationes, Clari doctissime, nomini tuo
                    nuncupatas, ex Neacademia nostra emittimus, ob multas causas, sed praecipua est
                    singularis benevolentia in te mea, ob miram probitatem tuam ac doctrinam,
                    bonarumque literarum cognitionem; tum quia in inclyta ista urbe alumna virorum
                    nobilium Epidauro, cui nunc Rhacusae est nomen, et Latinas et Graecas literas
                    profiteris, instituisque juventutem istam eloquentiae studiosam arte dicendi,
                    quod, duce Demosthene et te interprete, quam facillime consequetur. Id quod eo
                    etiam feci libentius, quoniam si cuipiam <milestone unit="page" n="274"/> reipublicae Demosthenis orationes
                    die noctuque volvendas accurate existimo, isti existimo. Nam etsi viros omni
                    virtute praeditos, et prudentissimos habet, quales vidi ipse Venetiis Danielem
                    Restium secundum apud Venetos fungentem legationis officio, et Petrum Mentium
                    Restii collegam, tamen praeceptis quam optimis oratorum omnium Demosthenis
                    facile principis, quanta tyrannis et Philippis habenda sit fides, non obscure
                    cognoscet. Nam cum aliis plurimis rempublicam Atheniensium admonet divinus
                    Orator cavendum esse a tyrannis, quod sint natura rerumpublicarum inimicissimi,
                    ut lupi ovium, tum his verbis in prima pro Olynthiis oratione; — 
                    <q>
                        <foreign xml:lang="el">καὶ ὅλως ἄπιστον, οἶμαι, ταῖς πολιτείαις ἡ τυραννίς,
                            ἄλλως τε κἂν ὅμορον χώραν ἔχωσι.</foreign>
                    </q> Hoc est, Et omnino tyrannis infida
                    res est rebus publicis, praesertim si vicinam illi regionem habuerint : et in
                    secunda contra Philippum, — <q><foreign xml:lang="el">οὐ γὰρ ἀσφαλεῖς ταῖς πολιτείαις αἱ πρὸς τοὺς τυράννους αὗται λίαν ὁμιλίαι.</foreign></q> Hoc est,
                    Non enim tutae sunt rebus publicis hae nimiae cum tyrannis consuetudines, Et
                    paulo post; — 
                    <q>
                        <foreign xml:lang="el">ἓν δέ τι κοινὸν ἡ φύσις τῶν εὖ φρονούντων ἐν αὑτῇ
                            κέκτηται φυλακτήριον, ὃ πᾶσι μέν ἐστ' ἀγαθὸν καὶ σωτήριον, μάλιστα δὲ
                            τοῖς πλήθεσι πρὸς τοὺς τυράννους. τί οὖν ἐστι τοῦτο; ἀπιστία. ταύτην
                            φυλάττετε, ταύτης ἀντέχεσθε· <corr>ἂν</corr> ταύτην σῴζητε, οὐδὲν
                                <corr>μὴ δεινὸν</corr> πάθητε. τί <corr>ζητεῖτ';’</corr> ἔφην.
                            ’ἐλευθερίαν; εἶτ' οὐχ ὁρᾶτε Φίλιππον ἀλλοτριωτάτας ταύτῃ καὶ τὰς
                            προσηγορίας ἔχοντα; βασιλεὺς γὰρ καὶ τύραννος ἅπας ἐχθρὸς ἐλευθερίᾳ καὶ
                            νόμοις ἐναντίος.</foreign>
                    </q> Hoc est, Commune vero quoddam natura prudentum possidet in
                    se tutamen, quod bonum omnibus est et salutare, maxime autem populis adversus
                    tyrannos: quodnam igitur illud est? incredulitas. Hanc custodite, hanc
                    complectimini, si hanc servaveritis nihil adversi patiemini. Quid igitur
                    quaeritis, inquam; Libertatem? Nonne videtis Philippum alienissimas ab ea vel
                    appellationes habentem? Omnis enim rex et tyrannus inimicus est libertati, et
                    contrarius legibus. Habes igitur tandem, mi Clari, ab Aldo tuo, quas jandiu
                    desyderasti, Demosthenis Orationes, habet urbs Epidaurus quem debeat librum ad
                    suam utilitatem <q>nocturna versare manu, versare diurna</q>, habent et caeterae
                    respublicae quemadmodum se prudenter regere gubernareque, atque a tyrannis
                    reddere tutas queant, habet studiosissimus quisque a quo una cum Graeca lingua,
                    et eloquentiam optime discere, et utilissimum in sua republica praestare se
                    possit. </p>
            <closer>
                <salute>Vale.</salute>
                <dateline> Venetiis, <date when="1504-10">mense Octobris M.D.IIII</date>. </dateline>
            </closer>
        </div>
    </body>
</text>
</TEI>
