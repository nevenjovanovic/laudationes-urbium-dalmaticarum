<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Joannes Lipauich post pestem Traguarium rediens composuit (1465), versio electronica</title>
                <author><name>Ivan Lipavić (Ioannes Lipavich)</name>, Trogir, <date when="1465">ca. 1465</date></author>
            </titleStmt>
            <editionStmt>
                <edition>
                    <date>Versio electronica in lucem primum edita die 21. Januarii anno 2009.</date>
                </edition>
            </editionStmt>
            <publicationStmt>
                <authority/>
            </publicationStmt>
            <sourceDesc>
                <p>
                    Izvor: <bibl>Šime Jurić. Tri kodeksa značajna za kulturnu povijest Trogira. Prilog poznavanju trogirskih humanista. Mogućnosti, 10-11:1107--1114, 1980. (s. 1110--1112, prijepis iz Vat. Lat. 5174, f. 96v--97).</bibl>
                </p>
            </sourceDesc>
        </fileDesc>
        <revisionDesc>
            <change>
                <name>Neven Jovanović</name>
                <date>2008-08-27T00:50:28</date>
            </change>
        </revisionDesc>
    </teiHeader>
    <text>
        
        <body>
            <div met="elegiacum">
                <head>Joannes Lipauich post pestem Traguarium rediens composuit</head>
               
<l>Salue terra tuo populo priuata, diu quae</l>
<l>crudeli morbo languida facta sedes</l>
<l>Salue iterum quoniam pestis demissa periclo es</l>
<l>et quia concessa est iam tibi grata quies,</l>
<l>Salue etiam quod nec metuit te nec fugit hospes</l>
<l>securus iam te quisquis adire potest.</l>
<l>Pulcra prius fueras Veneta vel pulcrior urbe</l>
<l>quae velut in celo candida luna nitet,</l>
<l>magnifica et quamvis stet lucida marmore et auro</l>
<l>non est illa tamen te mihi cara magis.</l>
<l>Tu mihi sola decens, tu cara et pulcra videris,</l>
<l>judice me nulla est anteponenda tibi.</l>
<l>Tu mihi te referas tam dulcem tamque suauem</l>
<l>et tam jocundam miror ut ipse quidem</l>
<l>an sum percupidus te. Longo tempore uixi</l>
<l>a te, luce mea, dissociatus enim.</l>
<l>An dolor et morbi <sic>grauuiter</sic> quos passa fuisti</l>
<l>te reddunt quod sis carior inde mihi,</l>
<l>Ac uelut alba dies in noctem uertitur atram,</l>
<l>cum uenit ex alto sceua procella mari,</l>
<l>insurgunt tenebrae, uentorum magna furit uis,</l>
<l>mixtaque cum crebro fulgure grando ruit,</l>
<l>at postquam boreas incumbit pulsu ab antro</l>
<l>Aeolio, tum nox atra repente fugit</l>
<l>Sol redit et radiis armatis undique terram</l>
<l>illustrans subito cuncta serena patent.</l>
<l>Post tempestates exactas splendidior lux</l>
<l>semper et <sic>aparet</sic> tunc speciosa dies.</l>
<l>Sic tu, Tracurium, dulcis mea dulcis alumna,</l>
<l>cara prius fueras, at modo immo magis</l>
<l>En semel atque iterum flectis mea lumina tectis</l>
<l>nec possis oculos persatiare meos.</l>
<l>Est opere pretium sic te spectare locatam</l>
<l>et modo mirari, qualiter ipsa mones.</l>
<l>Te uaga percurrens circumfluit unda marina,</l>
<l>ne prope te veniat barbarus hostis equo.</l>
<l>Te pons a dextra levi de marmore ductus</l>
<l>te quoque planities lata decorat ibi.</l>
<l>Illic circumstans <sic>ortorum</sic> copia magna</l>
<l>herbarum uario semper odore uirent,</l>
<l>desuper est campus famosus nectare Bacchi,</l>
<l>hic legitur dulcis ficus et <sic>una</sic> frequens,</l>
<l>melliflue fruges hic pendent arbore multa,</l>
<l>hic micat et sacra Pallade pinguis ager,</l>
<l>parte sed a leva Cerers iacet insula diues,</l>
<l>cuius arant totidem jugera <sic>mile</sic> boues.</l>
<l>Te igitur mediam diuino munere nutrit</l>
<l>hac seges hac Bacchus fertilitate sua.</l>
<l>Tu procul excelsum templum templique cacumen</l>
<l>erectasqua aperis candida terra domos,</l>
<l>tu tribus ostendens ornatam turribus arcem</l>
<l>inuitas ciues ad sua uota tuos.</l>
<l>Hospitium dignare tuum prebere fugatis</l>
<l>iam satis est nobis te sine longa dies.</l>
<l>Aduuentu et nostro nimium letaris amica</l>
<l>presertim domini qui tibi jura dabit.</l>
<l>Hic Uincislaus de Rippa quem loquor hic est</l>
<l>cuius in aeternum fama perhennis erit,</l>
<l>Justicia populo miseris pietate uir iste</l>
<l>nam placet et superis religione deis.</l>
<l>Gaude igitur postquam Veneti decreta senatus</l>
<l>hunc tibi pretorem constituere uirum.</l>
<l>Hic est ille quidem fatis promissus ab aeuo</l>
<l>aurea qui reducet secula prisca tibi.</l>
<l>Plebs ammissa cito reparetur germine prolis,</l>
<l>quae tibi felices afferat usque dies.</l>
<l>Progeniem Lucina nouam iam duplicet et iam</l>
<l>pensa trahit Lachesis de meliore colo.</l>
<l>Saluator mundi sic <sic>anuet</sic> aure benigna</l>
<l>non meritis nostris sed pietate sua.</l>

                <closer>Finis.</closer>
                
            </div>
        </body>
    </text>
</TEI>
