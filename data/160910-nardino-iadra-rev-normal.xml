<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
           <title>Carmen de situ Jadrę (1508), editio electronica</title>
            <author><name>Publius Nardinus Celineus (Nardino Celinese)</name>,
	    Maniago, <date>fl. c. 1500</date></author>
           <editor>Neven Jovanović</editor>
<respStmt>
  <resp>editionem criticam praeparavit et electronice edidit</resp>
<name>Neven Jovanović</name>
</respStmt>

         </titleStmt>
         <publicationStmt>
	   <p>elektronska verzija: Neolatina Croatica, znanstveni
	   projekt na Filozofskom fakultetu Sveučilišta u Zagrebu,
	   Hrvatska.  <date>lipanj 2005</date></p>
	 </publicationStmt>
         <sourceDesc>
           <bibl>
             Facsimilia digitalia codicis manu scripti:
             Biblioteca dell' Istituto Campana per l'Istruzione Permanente (BICO) 
             <idno>ms. 18.L.13.</idno>
           </bibl>
         </sourceDesc>
      </fileDesc>
<encodingDesc>
  
  <classDecl>
    <taxonomy xml:id="genus">
      <!-- kontrolirani katalog za žanrove, za novolatinski? -->
      <category>
        <catDesc>genera litteraria</catDesc>
      </category>
    </taxonomy>
    
    <taxonomy xml:id="aetas">
      <!-- gdje je kontrolirani katalog za periodizaciju? -->
      <category>
        <catDesc>aetates</catDesc>
      </category>
      <category xml:id="locus">
        <catDesc>locus</catDesc>
      </category>
    </taxonomy>
  </classDecl>
</encodingDesc>
     <profileDesc>
       <creation>
         <date>1508</date>
         <address>
           <addrLine>Iadrae</addrLine>
         </address>
       </creation>
       
       <textClass>
         
         <keywords scheme="#aetas">
           <list>
             <item>litterae renatae</item>
             <item>latinitas recentior</item>
             <item>saec. XVI</item>
            
             <item>1500-1510</item>
           </list>
         </keywords>
         <keywords scheme="#genus">
           <list>
             <item>poesis</item>
             <item>elegia</item>
             <item>epistula</item>
             
             
           </list>
         </keywords>
         <keywords scheme="#locus">
           <list>
             <!-- kontrolirani katalog za mjesta -->
             <item>Iadra</item>
             <item>Dalmatia</item>
             <item>Croatia</item>
           </list>
         </keywords>
       </textClass>
     </profileDesc>
     <revisionDesc>
		 <change><name>Neven Jovanović</name>
         <date>Mense Septembri, anno 2016</date>. Orthographia passim eadem.</change>
		 <change><name>Neven Jovanović</name>
         <date>Mense Septembri, anno 2016</date>. Relegi.</change>
       <change><name>Neven Jovanović</name>
         <date>Mense Decembri, anno 2010</date>. TEI caput. Versio initialis.</change>
       
     </revisionDesc>
   </teiHeader>
<text>
<body>
  <milestone unit="page" n="67"/>
      <div met="elegiacum" type="elegia">
        <head><abbr>P. N. C.</abbr> 
          De situ Jadrę carmen ad Marium vatem celeberrimum 
          <unclear>strenui</unclear> Bartholomei <corr resp="NJ">Liuiani</corr> 
          ducis Venetorum</head>

<l>Accipe ab Illeis ad te venientia campis;</l>
<l>Nam, quę promisi, carmina mitto tibi.</l>
<l>Forte ut inauditum Illeorum nomen abhorres?</l>
<l>Sed Rhodius uates nobilitauit eos.</l>
<l n="5">Mutauit nomen spoliata Colchide Iason</l>
  <l>Qui prius Illeus, mox et <sic>Jata</sic> fuit.</l>
<l>Quis longam hystoriam tam paucis versibus edat,</l>
<l>Omnia quę a priscis gesta referre queat?</l>
  <l>Mox etiam dictum nos inde putamus Iader</l>
<l n="10">Cuius in aprico littora <expan>multa</expan> cano.</l>
<l>Vrbs uersa in zephyros, uitalibus obuia flabris,</l>
<l>Vernat in hyberno tempore plena rosis.</l>
<l>Sed qua surgentem auroram <expan>prospectat</expan> et arctos,</l>
<l>frumentum et vinum fert spatiosus ager.</l>
<l n="15">Proxima Japidibus Neptunus diuidit arua</l>
<l>Quę mira excellunt fertilitate soli.</l>
<l>Vrbis in aspectu medij e regione diei</l>
<l>Se super Adriacas insula tollit aquas;</l>
<milestone unit="page" n="67v"/>
<l>Lissa uocabatur, propria nunc uoce coloni</l>
<l n="20">Substomicem dicunt, arua Liburnus arat.</l>
<l>Piscatu celebri et bacca pinguescit oliuę</l>
<l>Producitque ferax dulcia mella, crocum;</l>
<l>Hic placidus Nereus placida cum Doride ludit</l>
<l>Et uirides frondes pandit amęna Drias</l>
<l n="25">Nec procul a fluctu se formosissima Cloris</l>
<l>Et simul exornat pulchra Napea comas.</l>
<l>Postquam discessi Veneta digressus ab urbe,</l>
<l>Huc ueni et grata nunc statione fruor.</l>
<l>Hic dulcem contendo animam producere donec</l>
<l n="30">Saturnus pleno se quater orbe rotet.</l>
<l>Hoc ego per ludos et mitia seria quęro;</l>
<l>Anxia mens hominis non bene corpus alit.</l>
<l>Quod bene si nutrias, nunquam prematura relinquit,</l>
<l>Sed longa in lęto corpore uita manet.</l>
<l n="35">O utinam mecum certes, o magne poeta,</l>
<l>Demulcere animam uiuere posse diu!</l>
<l>Mortem non timeo, quum nec post fata nec ante</l>
<l>Vix etiam in puncto temporis esse queat;</l>
<milestone unit="page" n="68"/>
<l>Finem hominis metuo, cuius pars una putrescit,</l>
<l n="40">Altera quo uadat, sęcula nulla uident.</l>
<l>Fac superos adeat, fiat conuiua Tonantis,</l>
<l>Gaudebit tantum dimidiatus homo.</l>
<l>Qui quam sit fęlix, careat cum sensibus istis</l>
<l>Corporeis, vellem discere, quoue modo</l>
<l n="45">Tangere, gustare, olfacere, audire atque uidere.</l>
<l>Corporis atque animę gaudia multa fero;</l>
<l>Si, cui nil desit, fęlix est, una uoluptas</l>
<l>Cui desit, non est; pluribus ille caret.</l>
<l>Mors per se nihil est <expan>usquam</expan> priuatio rebus</l>
<l n="50">Accidit a pugna disidioque sata</l>
<l>Vnum et totum anima est, huius pars corpus habetur</l>
<l>Organica eiusdem <expan>progenerandis</expan> opus.</l>
<l>Quare si totum in se nullo defecerit ęuo,</l>
<l>Si pars in toto est, pars quoque nulla perit.</l>
<l n="55">Cum totum a parte, aut cum pars discedit ab illo,</l>
<l>Nec totum nec pars nomen habere potest.</l>
<l>Corporis extincti apellatio vera cadauer,</l>
<l><expan>Spiritus</expan> est animę cum spoliata fuit;</l>
<milestone unit="page" n="68v" />
<l>Nam cum non animet naturam corporis actu,</l>
<l n="60">Non animam dici aut esse <expan>fatentur</expan> eam.</l>
<l>Vnum quę fuerat <expan>numero</expan> resoluta videntur</l>
<l>Esse duo et pariter sunt ratione duo;</l>
<l>Nam viuente anima corpus marcescit in urna,</l>
<l>Quid cum diuina mente cadauer habet?</l>
<l n="65">Induuias potius dicamus corpora nostra</l>
<l>Quam partes animę <expan>quando</expan> perire solent.</l>
<l>Aut una fortasse anima uniuersa mouentur</l>
<l>Quęcunque in toto mobile mota uides</l>
<l>Cum pręsens illa est, quibus est, uitam omnibus affert,</l>
<l n="70">Discedens aufert in quibus ante fuit.</l>
<l>Non in corpore diuiditur, sed corpora in ipsa,</l>
<l>Vt partes viuunt motibus acta suis,</l>
<l>Non aliter quam cum plures uno equore naues</l>
<l>Non idem uario flamine uentus agit.</l>
<l n="75">Nam triplex uirtus, ratio, uegetatio, sensus,</l>
<l>Tres motus anime corpora cuncta <expan>mouent</expan>.</l>
<l>Integra sic anima ut carbonibus integra flamma</l>
<l>pluribus accensis cum penetrauit eos;</l>
<milestone unit="page" n="69"/>
<l>Cum partes igitur penetret uiolentia flammę</l>
<l n="80">Comprehendatque omnis exilitate sua,</l>
<l>Nonne incorporea exilior, violentior igne,</l>
<l>Hoc anima efficiet continuata magis?</l>
<l>Hanc diuisibilem faciunt Epicurus et omnes</l>
<l>Omnia qui pręter corpora prima secant;</l>
<l n="85">Nec mirum, decepti homines, ut cętera cuncta,</l>
<l>Ex atomis animam composuere suis.</l>
<l>An plures animę ut vestes mortalia sumunt</l>
<l>Hospitia et mutant inueterata nouis?</l>
<l>Quid fugit aut quo nuda volat, sine corpore, tanquam</l>
<l n="90">Veste carens anima et cum uenit, unde venit?</l>
<l>Aut uenit a cęlo aut cum corpore nascitur ipso</l>
<l>Et moritur sicut cętera nata simul;</l>
<l>Ergo si moritur, tamquam pars corporis una,</l>
<l>Non unum et totum est, ut schola docta putet.</l>
<l n="95">Si venit a cęlo, ęthereas cur deserit auras?</l>
<l>Numquid ob induuias inferiora petit?</l>
<l>Aut si corpus amat, cur pro cęleste caducum</l>
<l>Induitur vel cur depositura capit?</l>
<milestone unit="page" n="69v"/>
<l>Vt repetat cęlum, terras descendit ad imas;</l>
<l n="100">Nouerit ambages huius Apollo vię.</l>
<l>An deus in terris virtutum pręmia ponit,</l>
<l>Vt uero sapiens disserit ore Plato?</l>
<l>E terris oritur virtus; virtutis amore</l>
<l>Descendunt animę ad pręmia quęque sua</l>
<l n="105">Et mox laureolas, uel quos meruere triumphos,</l>
<l>Deuicto mundo ad regna <expan>beata</expan> ferunt.</l>
<l>Hoc est quod mortem negligunt qui magna merentur,</l>
<l>Qui bene uixerunt, qui coluerunt deos;</l>
<l>Vt nimis hoc facias, excellentissime vates,</l>
<l n="110">Doctrina hortatur nec proba vita minus.</l>
<l>Hoc est quod <sic>metuo</sic> cupiens audire sonantem</l>
<l>Liuiadem rursus vatis ab ore sui.</l>
<l>Plus te quam patrem dilexi et diligo, miror</l>
<l>plusquam Pompeius Magnus Apollonium;</l>
<l n="115">Te tanti facio quanti Zenona Cleanthes,</l>
<l>Molonem Cicero, uel Cicerona Philon.</l>
<l>Tu uiue interea donec properabo uenire;</l>
<l>Si tibi non curas viuere, viue mihi.</l>
<closer><foreign xml:lang="grc">Telos</foreign></closer>
</div>
</body>


</text>
</TEI>
